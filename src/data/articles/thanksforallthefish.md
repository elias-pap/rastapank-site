Το φεστιβάλ Μακροβούτες τελείωσε και εμείς κάπου εδώ θέλουμε να μαζέψουμε τα κομμάτια μας και να ευχαριστήσουμε από τα βάθη της ψυχής μας, όλους τους ανθρώπους που συνέβαλαν στο να δημιουργήσουμε αυτή τη κατάσταση, με μόνο αντάλλαγμα την αμοιβαία ανάγκη για αυτού του είδους την συνύπαρξη. Όλες οι μέρες ήταν υπέροχες και o κόσμος αγκάλιασε την προσπάθεια, μας στήριξε και μας βοήθησε να καλύψουμε το κόστος και το ρίσκο που πήραμε επιχειρώντας το. Μόνο κουράγιο μας δίνει να συνεχίσουμε να στήνουμε αντίστοιχες εκδηλώσεις, να αλληλεπιδρούμε και να δημιουργούμε χαραμάδες σε ένα κόσμο που μοιάζει να αποσυντίθεται. Είμαστε ευγνώμονες για όλα αυτά που απλόχερα μοιραστήκαμε, για όλο το κόσμο που γνωρίσαμε και συνεργαστήκαμε, για όλους τους φίλους που κάναμε στη διαδικασία. Πραγματικά ρε. Μέσα σε μια-δυο γραμμές στέλνουμε σε κάθε μια σας, την αγάπη μας και την ελπίδα ότι θα ξανασμίξουμε.

Με τη σειρά που εμφανίστηκαν ευχαριστούμε:

Τον Uly Odysseas Whelan, τον Δημήτρη και τον Χρήστο για τον υπέροχο τρόπο που φτύνουν ραπς και αγγλινάδες πάνω στη παράδοση και την άνεση με την οποία την εξελίσουν.

Τον Γιώργο Λιερό για την βαθιά κουβέντα που ξεκίνησε η εισήγηση του πάνω στο ρόλο του κράτους, τα κοινά και τη τεχνολογία.

Τις Κρεμάστρες που κρεμάστηκαν και έφτιαξαν τόσο ωραίο κλίμα που απροσδόκητα μετουσιώθηκε στο πρωτόγονο τζαμ με το Rafail Troulakis και τα υπόλοιπα αλάνια.

Τους γιαβάς γιαβάς για την υπέροχη παράσταση τους. Τι όμορφο πράγμα οι ορχήστρες ρε, τι ωραία παρέα.

Την ομάδα έρευνας classter και την τεράστια κουβέντα που ακολούθησε για την απομυθοποίηση όλων αυτών που θεωρούμε για τους πρωτόγονες κοινωνίες, την πρόοδο και τη φύση του ανθρώπου.

Τον Manos Terzakis που μας βύθισε στα έγκατα του ανθρώπινου σώματος και έκανε ένα κτίριο να σείεται στους ρυθμούς της καρδιάς του. Πολλή αγάπη φίλε.

Τη Πόπη Μελισσάρη που ήρθε να μας μάθει την τέχνη της σαπουνοποιιας.

Τον οδυσσέα (aka Ξέφρενο Αερόστατο) που μας τίμησε με τις λούπες του και τους στίχους γεμάτους νόημα που τόσο γλαφυρά σκιαγραφούν αυτό το κόσμο.

Τους Baby Cult. Not again.

Τους Gemma που φέρανε ηχάρα από ρέθυμνο και μας ξεσήκωσαν.

Τους κρατς που κράτσαραν. (&*&(*Σα@#$%

Τους FRENZEE για την ένταση που βγάλανε και μας έκαναν να χτυπιόμαστε. Το ξέραμε ότι κάπου μέσα στα Κρητικά υπάρχει μία πανκ ψυχή. Μπράβο ρε.

Τους Central Pozitronics γιατί είναι από τις φανταστικότερες μπάντες που παίζουν στη πιάτσα και τα καλύτερα παιδιά που μπορεί να τύχει να παίζουν στο φεστιβάλ σας. Είναι πραγματικά μεγάλη μας τιμή που σας φιλοξενήσαμε.

Τον Telis Aristotelis και τον Χρήστο για το γαμάτο ήχο που έστησαν την Τετάρτη, τη θετική διάθεση που φέρανε, τον επαγγελματισμό και την ταπεινοφροσύνη.

Τα παιδιά από το Ισόγειο - Ελευθεριακός Χώρος, που στήριξαν με την καθημερινή τους παρουσία, τη συμμετοχή και τα κουβαλήματα τους.

Τη Στοά 60 γιατί παρόλο που δεν κάναμε κάτι μαζί, υπάρχει πάντα για να στηρίζει σε όποια στραβή μπορεί να μας συμβεί. Και μόνο αυτό καθυσηχάζει.

Για κάθε έναν και μία που βοήθησε χωρίς να είναι κάποια φίρμα, κάποια ομάδα, και χωρίς να έχει συμμετάσχει στις συνελεύσεις μας. Κάθε μικρή βοήθεια ήταν πολύτιμη.

Και κάπου εδώ σταματάμε γτ θα συνεχιστεί για πολύ ακόμα αυτό όσο ανοίγουμε τον κύκλο ευχαριστιών. Αυτά από εμάς. Να ακούτε ρασταπάνκ στους 96,7 αν είστε Ηράκλειο. Μπορεί να πετύχετε να παίζει κάποιος από τους παραπάνω.
